<html>
  <head>
    <title>Soutěž v chytání sýra</title>
  </head>
  <body>
    <h1>Historie soutěže v chytání sýra</h1>
    <h3>Pohanské kořeny a první zmínky</h3>
    <p>První písemný záznam o této události pochází z roku 1826, ale už tehdy bylo jasné, že jde o velmi starý zvyk. Historici se domnívají, že tradice může mít dva hlavní zdroje, jeden mohl pocházet z práva na pastvu, kde mohlo jít o způsob, jak si místní obyvatelé udržovali právo využívat společné pastviny na kopci Cooper's Hill.
      Druhý zdroj mohlb pocházet z pohanské tradice, ve které se původně z kopce pouštěly svazky hořícího proutí, což mělo symbolizovat znovuzrození slunce po zimě nebo oslavu příchodu léta. Později bylo proutí nahrazeno sýrem.</p>
    <h3>Sýr místo sladkostí</h3>
    <p>V dřívějších dobách nebyl sýr jedinou věcí, o kterou se soutěžilo. Součástí "Wake" (místních slavností) byly i další bizarní disciplíny, jako například zápasy v kopání do holení nebo závody v pojídání horkých koláčů. Sýr Double Gloucester se však stal symbolem, který všechny ostatní disciplíny přežil.</p>
    <h3>Oficiální vs. Neoficiální závod</h3>
    <p>V roce 2010 byl závod oficiálně zrušen kvůli obavám o bezpečnost a nezvladatelnému množství diváků (na kopec se jich tehdy nahrnulo přes 15 000). Místní se ale nenechali zastrašit. Od té doby se akce koná "neoficiálně" – bez oficiálních sponzorů, bez pojištění a bez povolení úřadů. Obyvatelé vesnice Brockworth prostě v určený den přijdou na kopec, sýr pustí a běží za ním, ať se to úřadům líbí, nebo ne</p>
    <h3>Rekordmani a legendy</h3>
    <p>Historie závodu má i své hrdiny. Největší legendou je místní rodák Chris Anderson, který v roce 2022 překonal historický rekord. Během své „kariéry“ vyhrál celkem 23 sýrů. Přestože je králem kopce, sýr Double Gloucester paradoxně nemá moc rád – většinu svých výher rozdal nebo vydražil pro charitu.</p>
    
  </body>
  
</html>
